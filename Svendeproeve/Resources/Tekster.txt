Forsidetekst:

Velkommen til motionscentret

Vi er et motionscenter for aktive mennesker i alle aldre. Her har du mulighed for at træne konditions- og styrketræning. Ved siden af den almindelige træning har du mulighed for at deltage på forskellige træningsaktiviteter, som f. eks.
  spinning
  zumba
  bodytoning
  powerpump
  power step
  boxing

Træningen henvender sig til både kvinder og mænd i alle aldre, begyndere som øvede. Alle maskiner kan reguleres i belastning og modstand.

Hvis du har brug for at få styrket dine muskler, tabe dig og samtidig få en bedre kondition, så tilbyder vi en gratis og uforpligtende prøvetime her i centret. Det kunne meget vel være lige noget for dig.

Styrketræning			
Vi har mere end 20 forskellige maskiner samt håndvægt indtil 30 kg. 
Vi tilbyder programmer til følgende områder
  Basistræning
  Individueltræning
  Genoptræning / Rygtræning
  Konditionstræning			
  Vægttab træning

Vores personale er altid klar til at hjælpe dig, når du har brug for det.
Som medlem har du mulighed for at få tilrettelagt dit eget personlige træningsprogram, hvor du også kan få målt din fedtprocent.







Aktiviteter:

Spinning
Hvis du vil af med fedtet og samtidig kan lide, at sveden drypper af dig, så er spinning noget for dig.
Det er en effektiv konditionstræning, men også en fremragende mulighed for at brænde rigtig mange kalorier af.
Træningen er opdelt efter forskellige sværhedsgrader, alt efter om du er begynder eller øvet. 
Når du starter lægges vægt på at lære den rigtige cykelteknik, og træningslektionerne er ikke så lange. Efterhånden varer cyklingen længere og længere, og samtidig bliver belastningen øget. Holdene er åbne for alle, også selv om konditionen ikke er i top.
Start med en prøvetime.


zumba
Zumba er blevet én af de hurtigst voksende dansebaserede fitnessformer. Elever i alle aldre kaster sig ud i den smittende musik, de nemme dansetrin og de træningsmæssige fordele, dansen medfører.
Hvis du virkelig går til den, kan du forbrænde op til 600 kalorier på en time.
Effekten af træningen giver en flad mave.
De mange svingende dansebevægelser, gør brug af dine mavemuskler og strammer dem op. Specielt mave- og lændemuskler trænes dermed effektivt.


bodytoning
Træningen består mest af styrke- og smidighedstræning. 
Du kommer igennem alle kroppens muskler. Du kan bruge redskaber som elastikker, håndvægte og tubes.
En "tube" er en lang elastik med to håndtag, som gør den nem at holde fast i.
Træningsformen kommer godt rundt om kroppen, også mave, baller og lår bliver er med.
	
powerpump
Powerpump er styrketræning til musik. Du bliver ført igennem øvelser med vægte.
Træningen er ikke så konditionskrævende, da belastningen er høj og antal gentagelser få. Musklerne presses, hvilket hurtigt giver synlige resultater.
Træningen øger muskelmassen. Powerpump er ikke konditions-træning, og det vil derfor være godt at supplere med konditionstræning ved side af.


power step
I power step bruger du en stepbænk som træningsredskab. Bænken kan justeres i højden så du selv bestemmer, hvor meget belastning du får. Steptræningen er inddelt i forskellige hold alt efter sværhedsgraden. I begyndelsen arbejder du med forholdsvis lette serier bestående af forskellige basistrin. Det er trin op og ned af bænken med skiftevis højre og venstre ben.


boxing
I fitness boxing får du styrket dit kredsløb og din kondition. Træningen er meget varieret og kommer rundt om de fleste muskler i kroppen.
Selve træningsformen stammer fra boksetræning, men uden den personlige kontakt som boksning er kendt for. Træningen vil typisk bestå af forskellige øvelser, hvor sigtet er at styrke styrke, udholdenhed og teknik. Du kommer til at bruge redskaber som du måske kender fra boksetræning, f. eks. boksepuder, boksehandsker og sjippetov.











Bliv medlem:

Hvis du har lyst til at prøve træningen i vores motionscenter, skal du udfylde kontaktformularen i højre side. Du skal huske at gennemlæse vores regler, som du finder i menuen øverst på alle sider.
Efter et par dage vil du modtage en mail fra os, hvor du får dit personlige brugernavn og password. 
Henvend dig nu i centret og få tilrettelagt din personlige træning.
Du kan også nu logge ind ved at bruge "LOGIN" øverst på siden.
Du vil nu kunne se "MIN SIDE" i menuen.
På denne side kan du melde dig til vores aktiviteter, og hvis du får brug for det, kan du også framelde dig igen, hvis noget er kommet i vejen.
Der er begrænset deltager antal på holdene.
Du kan også øverst i højre side se, hvor mange point, du har optjent.
Husk at logge ud igen, når du er færdig.






Min side:

Herunder kan du tilmelde og framelde dig vores træningsaktiviteter.
Øverst i højre side kan du se, hvor mange træningspoint, du har optjent.






Kontakt:

Her kan du se vores kontaktoplysninger.
Hvis du har brug for at skrive til os, kan du sende en mail eller bruge formularen i højre side.
Husk at udfylde alle felter.









Regler:

Vi beder dig om at følge vores husregler - det sikrer en optimal træningsoplevelse for alle. Har du spørgsmål til nedenstående, står vores personale i centrene altid til rådighed.
OPFØRSEL

    Vi ønsker, at alle skal have en god oplevelse, når de træner i motions centret. Derfor forventer vi en positiv omgangstone med respekt for hinanden.
    Personalets anvisning skal til enhver tid følges og står ikke til diskussion.
    Trusler og vold medfører, at du bliver bortvist og udelukket fra motions centret.
    Det er ikke tilladt at udøve privat virksomhed i forbindelse med medlemskabet.

BEHANDLING AF UDSTYR

    Vores udstyr skal behandles med respekt og må kun benyttes til de øvelser, det er beregnet til. Håndvægte og vægtstænger skal have gulvkontakt, før man slipper.
    Husk altid at lægge udstyret på plads efter brug.
    Del maskinen i pausen mellem sættene, så bliver det nemmere for alle at komme til.
    Maskiner skal rengøres efter brug.

BEKLÆDNING

    Du skal være iført træningstøj og rene sko. Træning i udendørssko, bare tæer eller strømpesokker, arbejdstøj og cowboybukser er ikke tilladt.
    Det er ikke tilladt at træne i bar overkrop, og hvis du ønsker at træne i undertrøje, skal den dække brystkassen
    Det er ikke tilladt at opholde sig i centeret med rygmærke eller banderelateret tøj

MEDLEMSKORT

    Medlemskortet er personligt, og misbrug medfører et gebyr på 500 kr.
    Kortet gælder ligesom et buskort, det SKAL medbringes. Træning uden kort koster 30 kr.
    Ved indmelding og afhentning af medlemskort skal der medbringes og fremvises gyldigt billede ID.

FAMILIE, VENNER & BØRN

    Der er kun adgang for medlemmer i træningsarealer og omklædningsrum.
    Hvis du opholder dig i et center uden at være medlem, vil du blive bortvist og udelukket fra motions centret.
    Familie og venner, som ikke er medlem, er velkommen til at opholde sig i cafeområdet.
    Børn under 15 år må ikke træne eller opholde sig i træningsarealerne.
    Hvis du har en lift eller lignende, er du velkommen til at tage din baby med i området til konditionstræning (ved løbebånd, crosstrainers, motionscykler mv.)

MUSIK / MOBIL

    Hvis du vil høre anden musik end den, der spilles i centeret, skal du benytte høretelefoner. Du må ikke spille musik via højtaleren på din telefon el. lign.
    Mobilsamtaler skal begrænses.
    Det er ikke tilladt at tage billeder eller filme andre medlemmer i centrene uden deres samtykke.

BARNEVOGNE

    Det er, som hovedregel, ikke tilladt at medbringe barnevogn i centrene. Nogle centre giver dog mulighed for, at du kan have en barnevogn med, så spørg i dit lokale center, om det er muligt
    Hvis du har en lift eller lignende, er du velkommen til at tage dit barn med i området til konditionstræning (ved løbebånd, crosstrainers, motionscykler mv.)

DOPING

    Doping accepteres ikke. Såfremt du bliver testet positiv, vil du blive bortvist fra motions centret.
    Salg af doping i centret medfører politianmeldelse.

OMKLÆDNING & MEDBRAGTE TING

    Skabene er ikke personlige og skal tømmes efter brug. Hængelåse, der ikke er fjernet ved lukketid, vil blive klippet op og erstattes ikke. motions centret er ikke ansvarlig for de ting, der opbevares i skabene.
    Det er ikke tilladt at tage sin taske, jakke eller andre ikke-træningsrelaterede ting med rundt i centeret.
    Det er ikke tilladt at tage billeder eller optage video i motion centrets omklædningsrum.

ÅBNINGSTIDER

    Vores åbningstider skal overholdes. Det betyder, at centret skal være forladt ved lukketid.
    Bemærk: Senest adgang til centeret er en halv time inden lukketid.

 RETURNERING OG OMBYTNING AF FYSISKE PRODUKTER

    Fysiske produkter købt i vores centre ombyttes ikke, og tages ej heller retur.  




